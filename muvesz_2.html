<!DOCTYPE html>
<html lang="hu">
<head>
  <meta charset="UTF-8">
  <meta name="viewport" content="width=device-width, initial-scale=1.0, shrink-to-fit=no">
  <meta http-equiv="X-UA-Compatible" content="ie=edge">
  <link rel="stylesheet" href="css/bootstrap.css">
  <link rel="stylesheet" href="css/costum.css">
  <link rel="stylesheet" href="css/lightbox.min.css">
  <title>Leírás</title>

</head>
<body class="iframe_tartalmak" name="tartalmak">

  <input type = "button" value = "Normál betűméret" id = "small" class="btn"/> <input type = "button" value = "Nagy betűméret" id = "normal" class="btn"/> <input type = "button" value = "Extranagy betűméret" id = "large" class="btn"/>

  <h1>Népművészet a gödöllői művésztelepen</h1><br>
  <p id="szoveg"> 
  Az 1901-ben megalakult gödöllői művésztelep mestereinek munkái közt találkozhatunk az európai művészet egészébe illeszkedő, a magyar népművészetre támaszkodó alkotásokkal. <br><br>
  Az alkotók az általuk tervezett iparművészeti tárgyakon alkalmazzák a népi díszítőművészet elemeit, részt vesznek a néprajztudományhoz kapcsolódó gyűjtésekben. A népművészeti tárgyak jelen vannak életük mindennapjaiban, ruházkodásukban, lakókörnyezetükben is. Alkotásaikon a népi motívumok a paraszti élet és a népi használati tárgyak nemcsak pontos vagy stilizált ábrázolásként szerepelnek, hanem életszemléletükkel, életfilozófiájukkal, szociális érzékenységükkel, művészetvallásukkal, tanítási-nevelési elveikkel összefüggésben is. Szabadi Judit szerint „az ő esetükben nem ráérzésről, a divatnak tett engedményről vagy a korral való szinte öntudatlan együttlélegzésről volt szó, hanem teoretikus megalapozottságú, tehát tökéletesen tudatos programról, mélységes elhivatottságról, pontosan körülhatárolt és irányított szervezettségről”.<br><br>
  Az iparművészet megújításának szükségességéből fakadó forráskeresés az, ami szembesíti a gödöllői művészeket azzal a ténnyel, hogy a magyar nép művészeti emlékeinek addig csak kis töredékét tárták fel. Az ihlető forrás megtalálása nem mutatkozott könnyű feladatnak. A népművészet, a népi díszítőművészet, a háziipar, az iparművészet fogalmai csak ebben az időben kezdtek világosan elkülönülni egymástól. A gyűjtés és tudományos feldolgozás kérdése is ekkortájt fogalmazódott meg. Az angol példa sem bizonyult teljes mértékben követhetőnek, hiszen a preraffaeliták a középkort és az ipari forradalom előtti időket tekintették ihlető forrásnak, ami a magyar történelem viszonylatában nem lehetett követendő példa. Huszka József kutatásaira nem szívesen építettek, de értékes ornamentikagyűjtő tevékenysége befolyásolta és meghatározta a századforduló magyar művészetét. Később az államilag támogatott, Malonyay Dezső által vezetett népművészeti gyűjtésben vettek részt.<br><br>
  Több olyan műben gyönyörködhetünk, amelyek esztétikai értékük mellett a néprajzi gyűjtés szempontjából is jelentősek, megfigyelhetjük a viseletek jellegzetességeit, a nép életének mindennapjait, az ünnepek, a paraszti munkák ábrázolását, a gyermekek játékait. A temetők fejfáinak pontos leírása, az épületek, épületbelsők pontos szerkezeti ábrázolása, a szemet gyönyörködtető viseletek pontossága, mind-mind a gödöllőiek komolyabb néprajzi érdeklődésére utal. <br><br>
  A gödöllői művésztelep alkotóinak iparművészeti munkássága és a néprajzi gyűjtéssel kapcsolatos tevékenysége képzőművészetükben is megjelenik. Sármány Ilona a 19. század 80-as évei és az első világháború között jelöli meg azt az időszakot, amelyben „olyan értékek kapcsolódtak a képzőművészeti közgondolkodásban a népművészethez, melyek azt szinte kizárólagos érvénnyel, a legfőbb esztétikai és etikai értékek mitikus erejű megtestesítőjévé, megmentőjévé, megtartójává eszményítették” ugyanakkor „már a historizmus idején kezdtek formát ölteni azok a naiv, illuzórikus ideálok, melyek a kapitalista társadalommal szemben a tiszta, harmonikus, a közösséggel és természettel összhangban lévő dolgos életet egyedül a paraszti faluközösségben látják megvalósíthatónak”. Következő gondolata is érvényes a gödöllői művésztelepre: „olyan elválaszthatatlan egységgé összeolvasztott etikai és esztétikai értékkategóriák kerülnek náluk előtérbe, mint pl. tisztaság, igazság, szépség, harmónia. Ezek az értékek ekkor kötődnek végérvényesen a népművészethez. Értelmezésükben a népi stílus már nem hagyományosan művészettörténeti fogalomként értendő, hanem mint az élet minden szféráját átható, ember és természet, ember és közösség harmonikus kapcsolatát szabályozó, szervező erő. Számukra a szimbolista törekvések esztétikus életideáljának megvalósítója nem az esztéta, hanem az egyszerű falusi ember, az «ösztönös művész», aki a hétköznapok környezetét, tárgyi világát a «szép élet» jegyében, csalhatatlan művészi érzékkel teremti meg, igazolva ezzel a kézműves munka eredendően esztétikus és etikus jellegének ruskini-morrisi elvét és kultuszát.”<br><br>
  A nemzeti művészet megteremtésének vágya, a népművészet megismerése és tisztelete ezen az általános felfogáson túl a gödöllőieknél magát az életformát jelentette, életüket és művészetüket meghatározó etikai modellé vált.<br><br>

  </p>
 <center>
 <div id="gallery">
     <a class="example-image-link" href="img/muvesz_2/1.jpg" data-lightbox="example-set" data-title="<h3>Undi Mariska Erdélyben Korposék kapuja előtt</h3>">
    <img class="example-image" src="img/muvesz_2/thumbs/1.jpg" alt=""/></a>
    <a class="example-image-link" href="img/muvesz_2/2.jpg" data-lightbox="example-set" data-title="<h3>Nagy Sándor íróasztala mögött. Széke népi hímzéssel díszített terítővel van letakarva.</h3>">
    <img class="example-image" src="img/muvesz_2/thumbs/2.jpg" alt=""/></a>
    <a class="example-image-link" href="img/muvesz_2/3.jpg" data-lightbox="example-set" data-title="<h3>Körösfői-Kriesch Aladár három gyermeke kalotaszegi ruhában</h3>">
    <img class="example-image" src="img/muvesz_2/thumbs/3.jpg" alt=""/></a>
    <a class="example-image-link" href="img/muvesz_2/4.jpg" data-lightbox="example-set" data-title="<h3>Körösfői-Kriesch Aladár fiai a műteremben, nép hímzéssel díszített takarón ülve </h3>">
    <img class="example-image" src="img/muvesz_2/thumbs/4.jpg" alt=""/></a>
    
 </div>
 </center>
  <script>
  var content = document.getElementById("szoveg");
  var smallButton = document.getElementById("small");
  var normalButton = document.getElementById("normal");
  var largeButton = document.getElementById("large");
  smallButton.onclick = function(e){
  content.style.fontSize = "26px";
  }
  normalButton.onclick = function(e){
  content.style.fontSize = "33px";
  }
  largeButton.onclick = function(e){
  content.style.fontSize = "40px";
  }
  </script>

   <script src="js/lightbox-plus-jquery.min.js"></script>
   <script src="js/jquery-3.1.1.slim.min.js"></script>
   <script src="js/bootstrap.min.js"></script>
   <script src="js/jquery-3.1.1.slim.min.js"></script>
  <script src="js/bootstrap.min.js"></script>


</body>
</html>
